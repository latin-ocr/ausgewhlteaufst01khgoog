17

18

104 De Praxiphane

de carminibus pangendis singulisque poetis mandaretur discep-
tatio, nemo facile infitias iverit3 neque in hoc quispiam offenderit,
quod Platonem Isocrate familiariter utentem finxerat, quos duum-
viros arta consuetudine iunctos fuisse cum ipsius Platonis
Phaedrus loco notissimo p. 278 extr. testificatur, tum aliunde
satis bonis testimoniis24) ratum atque confirmatum est. At
enimvero constat inter Peripateticos et Isocratios tam acerbam
inde ab ipsis utriusque successionis principibus exarsisse con-
tentionem atque inimicitiam, ut Praxiphanem Peripateticum
illius persona usum esse permirum utique videatur, quem ipse
Aristoteles etiam dicteriis lacessisse tradatur25). Quam dubi-
tationem equidem non video quo modo expediam, nisi Isocratem
aut ita inductum esse statuamus, ut decreta eius repudiarentur
ac refellerentur 2 6), aut Praxiphanem suspicemur in his liberio-
rem disciplinam secutum esse, ut missis istis, quibus sua atque⁴
opposita schola sese invicem irritabant, sententiarum divortiis,
ipse docto et amabili artis oratoriae magistro tantum tribueret,
ut cum philosopho reverendo, qui et ipse poetico instinctu fere-
batur, de carminum ratione et proprietatibus singulorum poeta-
rum confabulantem facere non dubitaret.

Alius libri memoriam servavit Philodemus Epicureus in
fragmento περὶ ποιημάτων, quod ex voluminibus Herculanen-
sibus Oxonii formis lithographicis expressis nuper Parisiis edidit
F. DuebneruS, p. 13: Πραξιφάνης &grapa μέν τινα λέγει
περὶ τῆς ἀρετῆς ἐν τῷ πρώτῳ περὶ ποιημάτωνε quod opus
an idem fuerit cum colloquio illo Platonis atque Isocratis in tanta
memoriae obscuritate quaeri quidem potest, sed nulla cum pro-
babilitate, praesertim cum illius aetatis scriptores et libris fera-
cissimi esse solerent et idem argumentum pluribus variare scri-
ptionibus, veluti ipse Aristoteles et de poetica scripsit et de poe·
matis et de poetis 2 ⁷).

 

24) Dubitavit de hac familiaritate Sauppius in Zimmerm. Zeitscbr. f.
Alterth. 1835 n. 50 p. 407, sed argumentis parum idoneis, v. R. Fr. Hermann
¹: c. p. 123 et'567. Cytorum memorabile qqod'narrat Diog. L. IV, 2 Speu-
:¹3³zsstmffssffidffz‘ssffiz’fig‘:02‘35331‘1‘2532205335320‘153233323 {mm}
tinuerint, unde dixeris origines epistolarum Platonicorum repetendas esse,
,quas haud diu post mortem magistri a discipulo aliquo vel familiari eius
editas esse nunc plerique censent, v. R. Fr. Hermannus l. c. p. 424, qui et
ipse de Speusippo cogitat, et quorum iudicia ab eodem p. 591 allegantur.

25) V. Luzac lectt. Att. p. 117 sq.

26) [Sic Heraclides Ponticus in dialogum περὶ ἡδονῆς Epicurum κω-
μικῶς induxisse fertur, Diog. L. V, 88, cf. Rrische l. l. p. 328.]

27) V. Ad. Stabr in Annal. Halensibus a. 1839 no. 207 sqq. [Fr. Ritter

