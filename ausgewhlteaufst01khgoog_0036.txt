&sads Q
f mmm,

11.
DE HELLANlCO LESBIO fflsTofflcO.

 

(imperiali litterarum universitati Alexandrinae Fennicae idibus iuliis a.
MDCCCXL sacra secularia altera feliciter procuranti ex animi sententia

gratulatur imperialis litterarum universitas Dorpatensis. Dorpati Livonorum
ex officina academica J. C. Schiinmanni viduae MDCCCXL. 4⁰.)

 

Praeclare Cicero in prooemio Oratoris in artibus atque dis-
ciplinis ait non solum principibus in quoque genere'loeum esse,
velut in potitis Homero, Archilocho, Sophocli, sed horum vel se-
cundis vel etiam infra secundos3 quod mirifice pertinet tum ad
ingenia incitanda, tum ad genuinam illam humanitatem commen-
dandam, quae suum cuique tribuere sapiat et in inferioribus
etiam ingeniis quid quisque valeat ac mereat aequa existimatione
pensitet. Namque etiamsi summa non possunt nisi a summis
perfici, tamen ad summa non pervenitur nisi per gradus quos-
dam inferiores3 quihus qui pro virium parte ad id quod ipsis
maximum erat enituntur, etiam illi iure sibi consummatae laudis
partem possunt vindicare. Accedit quod omnis artium atque
litterarum historia nihil aliud est nisi continuata quaedam, qni-
bus summa imis* aptantur, diversissimorum ingeniorum expli-
catio3 quam qui r‘ecte sequi callideque nosse velit, oportet eum
non solis summis fastidiose delectari, verum in mediis quoque
ac secundis studiosum atque eruditum esse. Sic in historia
Graecorum antiqua princeps confessione omnium est Herodotus3
neque certo, si stilum spectaS, tenuis illa logographorum oratio
cum suavissimis Halicarnassei Musis comparari poterat, neque,
si res expromptaS, fabulosa antiquitatum, rerum sacrarum, stir-
pium denique et familiarum expositio cum narratione illustri,
summa factorum gravitate, praecipua gentium atque regionum
nobilitate distincta. Nihilominus etiam illi apud veteres laudem

