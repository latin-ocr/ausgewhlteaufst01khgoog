11

12

100 De Praxiphane

verum etiam ut ex antiquiorum scriptorum oratione locupletiore
et vocabulis reconditioribus abundante quae etiam nunc attinerent
interpretando atque imitando exprimerentur oratorioque usui
vindicarentur 1 ⁷), quocirca etiam baec, quam Aristoteles et Pra-
xiphanes et ante eos Sophistae exercitaverunt‚ grammatica in
interpretandis veteribus assidua erat, quod de Aristotele arguunt

. quaestiones de variis poetiS‚ quorum tituli supra laudati sunt, de

Praxiphane nonnulla, quibus rariores poetarum voces explican—
tur, fragmenta.

Vides igitur Praxiphanem inter omnes Peripateticos eum
fuisse, quiin grammatica proxime ad Aristotelis laudem accesserit.
Namque habebat hoc antiquissima Peripateticorum disciplina, ut
philosophiae litterarum cultus diligentissimus adiungeretur, quas
cum omnes complexum esset admirabile illud vereque unicum Sta—
giritae ingenium, postea veluti partitione facta alter discipulorum
banc, alter illam disciplinam pro sua ingenii indole suisque viri-
bus eligebat atque excolebat. lta Theophrastus in naturalibus
maxime disciplinis legumque antiquitatibus versabatur, Aristoxe-
nus in musica, Dicaearchus in geographia, Clearchus Solensis in
historia morum, alii in aliis doctrinae partibus, Rhetoricam, cui
Aristoteles pomeridianas discipulorum exercitationes destinaverat,
quibus simul grammatica illa oratoria constituebatur, post eius
decessum Theophrastus summa cum laude tractabat3 quem no-
ster deinde audivit atque sectatus est, nisi quod hic grammatica
illa studia, quae Theophrastus minus curasse videtur, impen-
siore opera colenda sibi sumsit. Mansit tamen etiam apud hunc
coniunctio grammaticae cum rhetorica, quae Peripateticorum
grammaticae propria erat, cuius ἔργον erat τὸ τὸν εζιιμετρον
καὶ πεζὸν λόγον τεχνᾶσθαι, τέλος δὲ τὸ μή ἁμαρτάνειν
περὶ λέξεως, ut utar verbis Schol. Dionysii p. 659 ed. Bekk.
Hinc maxime discrepabat grammatica Stoicorum, qui cum logica
sua non solum cogitandi sed etiam loquendi, quippe quo cerne-

* retur cogitatio, rationes perquirerent, rhetoricam et grammati-

cam logicae adiunxerunt posterioremque disciplinam ita maxime
coluerunt, ut naturales logicasque causas vocis, litterarum, voca-
bulorum, partium orationis, flexionum nominis atque verbi, par-
ticularum denique persequerentur, quibus studiis grammaticam
philosophicam, quae apud Peripateticos circa elementa substite-

17) Hoc sensu Schol. Art. Dionys· p. 656 finem grammaticae esse dicit
τὸ διὰ τοῦ ἑλληνισμοῦ τὰ ἀσαφῆ σαφηνίσαι, ubi τὰ ἀσαφῆ sunt obsole
tiora antiquiorum scriptorum vocabula, quae interpretando atque imitando
vindicantur τῇ σαφηνείᾳ.

