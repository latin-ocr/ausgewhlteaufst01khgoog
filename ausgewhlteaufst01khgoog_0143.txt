130 - De via sacra

montibus utrinque praecisis per fauces angustiores ducta est;
per quas cum unicus ex campo Thriasio aditus pateret, ars ad
munimenta naturae accessit, moenibus et turribus per montium
iuga dispositis, quorum reliquiae et fundamenta etiam nunc hinc
illinc conspiciuntur ¹ ⁰). In summis faucibuS, ubi saltus maxime
coartatur, monasterium Daphnae situm est, quod constat inter
omnes servare rudera eius aediS‚ quam Pausanias perhibet cou-
tinuisse signa Cereris, Proserpinae, Minervae et Apollinis, primi-
tus vero soli Apollini a Cephali posteris dicatam fuisse3 cuius
aedificii cum a. 1801 tres columnae ordinis Ionici superessent
in parietes monasterii inclusae, nuncin Museo Britannico LondIni
asservantur, per Elginum transportatae. Templum satis amplum
fuisse iudicat Leakius, idemque monasteriI, cuius ipsum nomen
antiquam Apollinis religionem prodit, architecturam talem esse
refert, ut temporibus regulorum Francicorum, qui Athenis
saec. XIII —- XV dominabantur, aedificatum esse videatur.
Inde saltus versus oram maritimam extenditur, locis decli-
vibus sensimque in convallem apertiorem dilatatis, torrente a
monasterio defluente, quem sequitur via, praeciso a laeva manu
pariete montis strata. Cuius vestigia si sequare, ad alia antiqui
delubri rudera duceriS, quod patet respondere templo Veneris,
a Pausania post templum Apollinis commemorate. Aliis idem
sacrum appellatur τὸ Φίλαιον, quippe Philae Veneri, divae uxori
Demetrii Phalerei, ab Adimanto Lampsaceno dedicatum, v. te-
stimonia variorum ap. Athen vl, p. 252 [cll. Rossii Hellenicis
1, 531: quae confirmantur ec, quod prope abest rupes cum cel-
lulis incisiS, quibus donaria olim condebantur, velut columbae
marmoreae aliaeque id genus imagunculae, quarum nonnulla
exempla ibidem reperta sunt3 quibus sub cellulis inscriptiones
suntoblitteratae, aBoeckhiotractataeinCorp.Inscr.no.507—-509,
quarum una habet haec nomina Φίλῃ Ἀφροδίτῃ, altera osten-
dit nomen Pythionicae 1 1) , tertia haec verba Ἀνδρέα Ἀφροδίτῃ
εὐξαμένη, ut idem locus variis Veneribus sacer fuisse videa·
tur12). Templum ordinis Dorici fuit, iudice Leakio ¹3). Ante

 

10) Huc spectant quae leguntur ap. Plutarch. Alcih. 34 ἀφ’ οὗ γὰρ
ἐπετειχίσθη Δεκέλεια καὶ τῶν εἰς Ελευσῖνα παρόδων ἐκράτουν
ἓὶἧτολέμιοι παρόντες, οὐδένα κόσμον εἶχεν ἡ τελετὴ πεμπομένη κατὰ

α ατταν etc.

11) Inde multi etiam sepulcrum Pythionicae hoc in Ioco quaesiverunt,
quod satis certum est iu introitu campi Atheniensis situm fuisse.

12) [Sed conf. Rossium in Annalibus Instituti archaeol. Τ. XV, p. 328
et Goettlingium Gesammelte Abhandlungen p. 117 sq.]

13) [Ern. Curtius se ibi capitulum Doricum marmoreum optimae artis
repperisse testatur dc portubus Athen. p. 2, not. 1.]

