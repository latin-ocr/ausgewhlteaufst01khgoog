, Lesbio historico. 29

Hellanicus facere consueverit, neque Herodoti exemplo Graeco· e
rum atque exterarum gentium res et facta ad unum orbem atque
ambitum concinnare3 unde intelligitur solitam Hellanici rationem
fuisse eam quam dixeris chorographicam, ubi omnis narrationis
unitas in regionis alicuius vel civitatis circuitu posita est, rerum
vero quaelibet diversitas admittitur eiusdemque loci fabulae, an-
tiquitateS, monumenta et historia etiam quae peculiariter dicitur
velut per saturam explicantur, quae ratio sicuti ante Herodotum
dominabatur, ita apud inferiores usu receptissima erat, et nunc
etiam multum adhibetur ab iis qui omnem alicuius loci antiqui-
tatem una commentatione comprehendere volunt. Cogitabat Dio-
nysius in illis haud dubie maxime de Atthide Hellanici; ceterum
aliorum scriptorum fragmenta sunt, quae non semper una illa
lege sese inclusisse Nostrum aperte doceant, sed genealogica
etiam atque chronologica forma nonnunquam usum esse. Sic in
Deucalionea, Phoronide, Atlantiade nihil aliud fecit nisi Deucali-
darnm, Phoronidarum, Atlantidum stirpes atque genera prose-
cutus est, quod indicant ipsae inscriptioneS‚ ad epicorum carmi-
num similitudinem positae, non ad Homericorum puta, sed ad
inferiorum illorum, quae Hesiodo tribuebantur, Asio, Eumelo;
etsi multa apud Hellanicum passim interposita erant, quae histo-
ricum magis redolebant, velut in Phoronide explicate disseruit
de Pelasgis eorumque migrationibus terrarumque, quas in om-
nem orbem dissipati incolebant, urbibus-3 similiterque in rebus ’
consimilibus versati esse videntur Acusilaus Argivus et Pherecy-
des Atheniensis, Denique chronologicam etiam quandam facto-
rum narrationem posterioribus praeivit illo opere, quod de sacer-
dotibus Iunonis Argivae inscriptum erat, quo regulam quandam
res diversas ad eandem temporis descriptionem revocandi facile
primus periclitatus est, sacros iu hoc, qui in templis maioribus
a sacerdotibus condi solebant, commentarios secutus3 de quo
opere non alienum erit infra paulo enucleatius commentari.aeSed
vides ita ad tres potissimum classes nubem illam titulorum re—
vocari posse, atque disponi3 quorum multi etiam, id quodcertis
argumentis demonstrabitur, nihil erant nisi partes maiorum ope-
rum. Dicam veroin sequentibus primum de operibus genealogiciS, 9
deinde de chorographiciS, denique de chronologicis⁸

Ι. OPERA GENEALOGICA.

Horum in fragmentis digerendis utilissimum erat, quod
Apollodorus in bibliotheca his ipsis Hellanici operibus maxime

