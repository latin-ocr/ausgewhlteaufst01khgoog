Σ

nominis Caryatidum. 189

habiliter disputatum esse quod attinet ad Canephoros. Etenim
primum earum, quae etiam nunc Athenis vel Romae vel alibi ex-
stant, statuarum arcliitectonicarum maxima pars revera sunt Ca-
nephoroe: deinde habet haec explicatio interiorem quandam veri 400
speciem et concinnitatem: namque sicut nunc, quae ltaliam visi·
tantibus ubique obviae fiunt, virgines aut mulieres vasa in capi-
tibus gestantes gratissimo adspectu vel provocare pictores ad
imitandum videntur, ita consentaneum est etiam Graecos artifices,
studiosissime illos quicquid in natura aut in consuetudine vitae
humanae venusti atque decori occurrebat, arte sua prosecutos,
virgines pomparum imitando primum ad illas statuas motos
fuisse. Quo accedit etiam, quod eaedem virgines, quae in pom-
pis supellectilem sacram gestabant, convenientissime poterant
ad alterum illud sacrum ministerium, epistylia delubrorum por·
tandi, accommodari.

Nihilominus restant etiam sic nonnullae offensioneS, maxime
si in confusionem illam, quam dicunt factam esse Canephororum
atque Caryatidum, diligentius inquisiveris. Et primum quidem
cupidius iudicaverunt, qui nomen Caryatidum novicium esse et
a RomaniS, fortasse ab ipso Vitruvio inductum arbitrati sunt:
quam asseverationem eo argumento solent confirmare, quod in
celebrata illa inscriptione Attica Erechtheum spectanti eius aedi-
ficii Caryatides simpliciter dicantur κόραι. Qui neglexerunt lo-
cum Athenaei v1, p. 242 D, ubi ex Lynceo Sami0‚ Duridis histo-
rici fratre, profertur narratio lepida de Corydo quodam parasito,
propter facetias suas apud poetas comoediae Atticae novae cele-
brato, eum hominem, cumin triclinio ruinam minitanti coenaret,
dixisse: ἐνταῦθα δειπνεῖν δεῖ ὑποστήσαντα τήν α’ριστερᾶν
χεῖρα ὥσπερ αἱ καρυάτιδεςε quo loco satis manifestum est
non de saltantibus Caryatidibus sermonem esse, sicut statuit Boet-
tigerus, sed de tecta atque epistylia sustentantibus: unde colligi-
tur rem atque nomen vere Graecum esse et ipsis Atheniensibus
usurpatum, idque aetate a monumento illo, quo Caryatides Erech-
thei dicuntur κόραι, haud nimium distanti.

Deinde, si veterum testimonia examinemuS‚ multum quidem
eis memorantur virgines CaryatideS‚ Dianae cognominis cultui
addictae, sed nunquam loquuntur nisi de saltantibus, idque mo-

 

spartanisehen Karyatiden von Alters her angefangen hat, und dass alles,
was wir noch in dieser Art besitzen, -- eigentlicb nur von Ranepboren zu
verstehen ist. Similiter iudicant Henr. Meyer in nott. ad wincheim. Opp.

Vol. 11, p. 37o; V, p. 332, 001. Mueller flandb. d. Archaeol. 5 27 9, alii.

