nominis Caryatidum. 141

quippe virgines SpartanaS, Doriensi vestitu indutas fuisse conve-
nit eoque ad saltandum quam maxime accommodato, abs quo
habitu satis apparet eaS‚ quae nunc exstant, Caryatidum imagines
cum maxime abhorrere. Quas ob caussas prorsus absimile veri
est, virgines Caryatidas cum virginibus Canephoris unquam po-
tuisse confundi3 quod si datur, vereor equidem ut illa Boettigeri
argumentatio satis munita sit.

Denique quod ad id attinet, quod monumenta artium, se-
cundum quae Vitruvii obtrectatores sententiam suam maxime
formaverunt, plerumque Canephoros ab architectis ad figuratum
illum columnarum usum adhibitas fuisse ostendant, recte quidem
illud affirmatur, si dicunt plerumque, minime vero, si alias sta-
tuas muliebres ad eundem usum admissas fuisse negant. Sic in
hortis Albanensibus hoc genere statuarum ditissimis una exstat,
artificum illa nominibus insignis, quae nebride induta est et mi-
nime potest appellari Canephoros3 aliaque eiusmodi statua, quae
matronali babitu et meditabundae similis est, cernitur in Bra-
chio novo, quod vocatur, Musei Vaticani 1⁰). Quid quod etiam
Caryatides servili habitu formatae exstant, quod fugit Viscontum‚
Memoires sur les sculptures-d'Athenes p. 91, qui dubitans qui-
dem (16 narratione Vitruviana‚ sed non omnem ei fidem abnegare
ausuS, sic scribit: A la verite aucune Caryatide antique, que je
connoisse‚ ne represente une captive. Cependant comme les fi-
gures des prisonniers perses supportaient a Sparte le toit d'un
portique¹ 1), il n'est pas hors (16 toute vraisemblance‚ que des
figures (16 femmes captives aient ete employees de meme dans
quelques monuments (16 la Grece. Unum eiusmodi signum, quod
Braunius mihi suppeditavit, cum aliis monumentis Herculanen-
sibus publicatum est in opere rariore, aliae servarum Caryatidum
figurae exstant inter monumenta sepulcralia Cyrenensia edita a

M. I. R. Pacho, voyage dans la Marmorique et la Cyrenai‘que etc.
Paris 1827, tab. XXXIX et tal). LVI.

 

10) V. Beschreibung der Stadt Rom Vol. Π, 2, 1). 95. Aliae earum,
quae Romae spectantur, certe non usui architectonico inserviisse videntur,
velut in bortis Albanensibus quattuor Canephoroe, quae una cum statua
Bacchi Indici repertae sunt a. 1761 et cum boc pompam sacram effecisse
videntur3 cum quibus comparari possunt duae illae, quas ex opere figulino
nunc in Museo Britannico asservato edidit Winckelmannus Monum. ined.
n. 182, cuius operis alterum exemplar exstat in exquisitissima, omnique
genere elegantiarum abundantissima collectione Campanae.

11) Quam porticum cum eo aedificio, ubi Caryatidas prImum positas
fuisse scribit, comparat ipse Vitruvius. Cf. de eadem Pausan. ΙΙΙ, 11, 3.

408

