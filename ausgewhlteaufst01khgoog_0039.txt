26 De Hellanico

eum Athenas contendisse verisimile est, unde omnem Atticam
diligenter pervestigavit‚ cuius diligentiae documentum erat opus
eius Atthis inscriptum, nobilissimum earundem quaestionum
apud antiquiores specimen, quas postea impense coluerunt Pha-
nodemus‚ Philochorus, alii. Neque tamen solis Athenis operam
suam navabat, verum cetera etiam Graeciae oppida, si quod mo-
numentis historiae maxime insigne erat, peragravit, veluti Car-
neonicarum tabulas excussit Spartae, Sacerdotum Iunonis Argi-
vae commentarios antiquos, unde opus chronologicum compo-
suit, Argis scrutatus est, Thebisque etiam et in Phocide, Thes-
salia, Aetolia versatus erat. Num vere tradat SuidaS, Hellanicum
in aula Perdiccae 11 aliquamdiu vixisse, incertum est; potius cre-
diderim, Siciliam atque Italiam inferiorem ab eo peragratas
esse, certe Hellanicus inter eos est, qui de Italia fabulisque Itali-
cis primi commentati sunt accuratius ⁷). Num Orientem quoque
obierit per mihi dubium est; licet omnes eum de Aegypto, Libya,
variisque nationibus Asiaticis scripsisse affirment, quos tamen
libros subditicios fuisse facile, opinor, concedent qui quod ex
illis exstat paulo diligentius mecum considerare velint.

5 Quid? si legas haec, quae apud Arrianum Dissertatt. Epict.
H, 19 et Gell. N. A. I, 2 ex Aegyptiacis Hellanici citantur: τῶν
ὄντων τοὶ μέν ἐστιν α’γαθά, τὰ δὲ κακά, τοὶ ’δ’ἄδιάφορα·
ἀγαθὰ μὲν οὖν αἱ ἀρεταὶ καὶ τὰ μετέχοντα αὐτῶν, κα-
κά δὲ κακίαι καὶ τὰ μετέχοντα κακίας, ἀδιάφορα δὲ τα
μεταξὺ τούτων, πλοῦτος, ὑγίεια, ζωή, θάνατος, ἦδονή,
πόνοςε utrum censes haec priscam logographorum simplicita-
tem redolere Stoicumque Lesbium ante Stoicos exstitisse 8), an

 

7) „Auffallend tritt sonst Hellanicus als der Manu hervor, der leicht
am meisten dazu beigetragen' haben miichte, die italische Geschichte in das
Netz der griechischen Geschichtssage zu ziehen, das sie nun nicht wieder
losliess.“ Sic Dahlmannus. Sed' magis etiam eo pertinuerunt commentarii
Antiochi Syracusani.

8) Permirum non offendisse in illis neque Sturzium, qui scribitz „Hella-
nicus igitur fortasse auctor fuit illius dogmatis, quod postea in Stoicorum
scholis valde frequentatum fuit,“ neque Dahlmannum, qui sic iudicat: „Der-
gleichen Ansichten sind eben nicht im Sinne Herodots‚ miissen uns aber die
Perso'nlichkeit des Hellanicus anziehend macheu ‚ insofern sie aus ihm ur-
spriinglich hervorgingen.“ Idem quod censet, Hellanicum nihilominus Ae·
gyptum nunquam ipsum vidisse putandum esse, id de auctore illo Aegyptia-
corum aperte falsum esse arguit titulus ἡ εἰς Ἄμμωνος ἀνάβασις. Cf.
Plutarch. de ls. et Osir. c. 34 καὶ γὰρ τὸν ’Όσιριν Ἑλλάνικος”Υσιριν
ἔοικεν ἀκηκοέναι ὑπὸ τῶν ἱερέων λεγόμενον· οὕτω y& ὀνο-
μάζων διατελεῖ τὸν θεόν [cf. PartheJi notam p. 2271. personatum ella-
nicum fuisse, non alium recentioris aetatis cognominem, intelligitur inde,

